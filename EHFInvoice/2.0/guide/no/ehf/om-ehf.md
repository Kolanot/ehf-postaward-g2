# Om EHF

EHF er en forkortelse for Elektronisk handelsformat.

EHF er basert på arbeidet som er gjort i [CEN BII](http://www.cenbii.eu). Dette er så videre tilpasset norske forskrifter (bokføringsforskriften) og gjeldene praksis for de ulike aktuelle forretningsprosesser slik disse praktiseres i det norske markedet. Difi arbeider for at hele handelsprosessen skal kunne gjennomføres med EHF dokumenter. Dette gjelder dokumenter både før og etter kontraktsinngåelse.

Dokumenter helt fra anbudskatataloger til kreditnota skal dekkes under EHF paraplyen. I løpet av 2013 vil Difi tilrettelegge for bruk av EHF formatene i det vi kaller post award prosessen, med andre ord prosessen etter at en selger og kjøper har inngått en kontrakt.

Ved å benytte EHF dokumentene skal samhandlingen mellom kjøper og selger være forutsigbar.  Elementer fra Katalogen skal man kunne gjenbruke i en ordre, og elementene fra en ordre skal kunne gjenbrukes i en faktura. Dette medfører at man vil få en helhetlig bruk av alle dokumentene som er under EHF paraplyen.

Difi har valgt å basere EHF-formatene på CEN BII og en syntaks implementering basert på [Universal Business Language (UBL)](http://www.oasis-open.org/committees/tc_home.php?wg_abbrev=ubl). UBL er en fritt tilgjengelig standard som ikke innebærer lisenskostnader, og det samme gjelder for EHF.

EHF forvaltes og vedlikeholdes av Difi.
