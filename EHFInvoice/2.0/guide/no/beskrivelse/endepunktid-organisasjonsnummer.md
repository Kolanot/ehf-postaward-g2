# Endepunkt ID/Organisasjonsnummer

Endepunkt ID benyttes for å angi den elektroniske adresse en sender/mottaker benytter for sin meldingsutveksling.  Elektroniske adresser for norske aktører i PEPPOL transportinfrastruktur er organisasjonsnummeret og skal være registrert i ELMA.  

Organisasjonsnummer (Company ID) benyttes for å identifisere den juridiske enhet fakturaen tilhører, dvs. den enhet som eier eller er ansvarlig for kravet.

Siden mindre virksomheter normalt kun vil ha et organisasjonsnummer vil det være samsvar mellom Endepunkt ID og organisasjonsnummer.

Enkelte større virksomheter vil kunne ha ulike organisasjonsnummer for eksempel basert på geografisk beliggenhet. Dersom disse virksomhetene samtidig ønsker en sentralisert behandling av sine fakturaer oppstår spørsmålet om hvilken enhet som skal identifiseres i de ulike feltene.  I denne sammenheng anbefales det at alle enheter etableres som fakturamottakere i ELMA og at formidlingen til et sentralt fakturamottak realiseres som en del av registreringen hos det aktuelle Aksesspunkt. Dette innebærer blant annet at ELMA vil inneholde organisasjonsnummeret til alle enheter som kan faktureres ved hjelp av EHF og at registeret således kan benyttes for å vaske leverandørens kunderegister.

Alternativet er å sammenligne Endepunkt ID med «fakturamottaksadresse». Dette innebærer at fakturamottakeren manuelt må informere om hvilket Endepunkt ID som skal benyttes i meldingsutveklslingen.
