= Ordreprosess

Ordreprosessen omfatter opprettelse og oversendelse av ordre fra kjøper til selger og ordrebekreftelse i retur fra selger til kjøper. Dette er en vanlig gangbar forretningsprosess som de fleste foretak som bedriver handel forstår.

Ordreprosessen kan beskrives som følgende arbeidsflyt:

. En kjøper sender en ordre til selger med ønske om levering av varer eller tjenester.
Ordren kan inneholde artikler (varer eller tjenester) med artikkelnummer, eller artikler med fritekst-beskrivelse.
. Ordren kan referere til en kjøpsavtale eller en rammeavtale hvor tilhørende kjøpsbetingelsene gjøres gjeldene, alternativt så gjelder betingelsene som kjøper har spesifisert i ordren.
. Selger mottar ordren og kontrollerer om denne er på riktig format og er korrekt utfylt. Alternativt må selger informere kjøper om at ordren ikke kan prosesseres.
. Selger prosesserer ordren og sender en ordrebekreftelse til kjøper med resultatet av denne.
.. Ordren kan aksepteres i sin helhet med en positiv ordrebekreftelse og en avtale om leveranse anses som inngått.
.. Ordren kan aksepteres med endringer på en eller flere ordrelinje. Håndtering av denne type situasjoner bør være beskrevet i Kjøpsavtalen eller Samhandlingsavtalen men kan også kreve en manuell tilbakemelding fra kjøper til selger om videre håndtering.
.. Ordren kan avvises i sin helhet med en negativ ordrebekreftelse som innebærer at det ikke inngås noen avtale om leveranse av varer eller tjenester.
. I tilfeller hvor kjøper har mottatt en negativ ordrebekreftelse (c), så kan det startes en ny ordreprosess hvor årsaken til avvisningen blir hensyntatt.

Figuren under viser ordreprosessen med bruk av EHF ordremeldingene. Denne prosessen er basert på profil 28 i CENBII (BII28 - Ordering). Denne profilen forutsetter at både ordre og ordrebekreftelse blir sendt elektronisk, og at bekreftelsen kan innebære at ordren enten aksepteres eller helt eller delvis eller forkastes.

image::images/ordreprosess.png[Ordreprosses, align="center"]

Kvittering på at en EHF melding er mottatt kan være i form av en e-post, telefon eller en elektronisk kvitteringsmelding. Bruk av elektronisk kvitteringsmelding er beskrevet i kapittel 3.4. Dette må eventuelt avtales spesielt mellom aktørene.
