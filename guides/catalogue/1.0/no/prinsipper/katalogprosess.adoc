= Katalogprosess

Katalogprosessen er første del av post-award prosessen og kan beskrives som følgende arbeidsflyt:

. Katalogutsteder (leverandør) sammenstiller sine vare- eller tjenestedata og transformerer disse inn i katalogformatet. Dette kan enten være en komplett katalog eller en avgrenset katalog med produkt- eller prisendringer.
. Katalogutsteder sender katalogen til Katalogmottaker (kjøper) enten direkte eller via tredjepart.
. Katalogmottaker kontrollerer om katalogen er på riktig format og er korrekt utfylt.
. Dersom katalogen aksepteres sender katalogmottaker en positiv katalogbekreftelse til katalogutsteder. Denne vil nå være godkjent som grunnlag for å gjøre bestillinger.
. Dersom katalogen avvises sender katalogmottaker en negativ katalogbekreftelse med en forklaring til avvisningen til katalogutsteder. Katalogutsteder må da rette eventuelle feil og sende en ny katalog.

Figuren viser katalogprosessen med bruk av EHF katalogmeldingene. Denne prosessen er basert på profil 1 i CENBII (BII01 – Catalogue Only). Denne profilen forutsetter at katalog og katalogbekreftelse blir sendt elektronisk.

image::images/katalogprosessen.png[Prosessmodell for Innmelding og vedlikehold av kataloginformasjon, align="center"]
