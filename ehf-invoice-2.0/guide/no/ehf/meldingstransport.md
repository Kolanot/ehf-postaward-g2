# Meldingstransport

Ved å benytte PEPPOL Transport Infrastruktur vil man få en effektiv bruk og transport av EHF formatene.
PEPPOL Transport Infrastruktur har som utgangspunkt å gjøre det enkelt med handel på tvers av landegrenser. Erfaringen viser også at det er enklere å etablere elektronisk meldingsutveksling internt i Norge, blant annet fordi alle tjenestetilbydere benytter standardprosesser.

Det er viktig å merke seg at alle dokumenter som skal sendes inn i transport infrastrukturen må være validert OK i henhold til Difis validator. Dette kan gjøres enten av dokumentutsteder eller av tjenesteyter på dokumentutsteders vegne.

Tidligere Fornyings- Administrasjons- og Kirkedepartementet (FAD) anbefaler i sitt [Rundskriv P-10/2012](http://www.regjeringen.no/nb/dep/fad/dok/rundskriv/2012/digitaliseringsrundskrivet.html?id=706462), at alle statlige virksomheter skal benytte PEPPOL Transport Infrastruktur.
