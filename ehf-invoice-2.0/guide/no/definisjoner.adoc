# Definisjoner

Nedenfor følger definisjoner av sentrale begrep i forbindelse med faktureringsprosessen.

Faktura::
Faktura er et dokument som regnskapsmessig stadfester et salg mellom en selger og en kjøper. Fakturaen utstedes av selgeren og kjøperen får i oppdrag å betale denne.

Kreditnota::
En kreditnota er et dokument som opphever hele eller deler av en faktura som allerede er utstedt. Kreditnota skal ha en tydelig henvisning til hvilken faktura den gjelder for.

Elektronisk faktura::
Elektronisk faktura er en faktura som overføres elektronisk fra fakturautsteder til fakturamottaker og som kan importeres i fakturamottakers økonomisystem og behandles maskinelt.

Leverandør::
En person eller et firma som leverer en vare eller en tjeneste på egne eller andres vegne.

Kunde::
Person eller organisasjon som overtar råderett over en vare eller tjeneste mot betaling, for en bestemt pris.

Selger::
Person eller organisasjon som har til oppgave på egne eller andres vegne å slutte en avtale eller kontrakt om overdragelse av et produkt, en vare eller tjeneste mot et avtalt vederlag til en kjøper.
Kjøper::
Person eller organisasjon som overtar råderett over en vare eller en tjeneste mot betaling, for en bestemt pris.

Fakturautsteder::
En fakturautsteder er en person eller organisasjon som utsteder faktura for varer eller tjeneste som ble solgt på egne eller på andres vegne.
Fakturamottaker	En fakturamottaker er en person eller organisasjon som, på egne eller andres vegne, som vil motta faktura for varer eller tjenester som ble kjøpt.

Betalingsmottaker::
En betalingsmottaker er en person eller organisasjon som får betaling.
